<!DOCTYPE html>
<html>
	<head>
		<title>to-siā 多謝</title>
		<meta charset="UTF-8">
		<meta name="viewport" content="width=device-width, initial-scale=1.0">
		<link rel="apple-touch-icon" sizes="180x180" href="../favicon_io/apple-touch-icon.png">
		<link rel="icon" type="image/png" sizes="32x32" href="../favicon_io/favicon-32x32.png">
		<link rel="icon" type="image/png" sizes="16x16" href="../favicon-16x16.png">
		<link rel="stylesheet" href="../src/style1.css">
		<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Catamaran:wght@100;200&display=swap" rel="stylesheet">
	</head>
	<body>
		<div class="container">
			<nav class="box">
			<a href="../index_cs.html"><h1>to-siā 多謝</h1></a>
				<ul>
					<li><a href="../Docs/CURRICULUM VITAE.pdf">CV</a></li>
				</ul>
			</nav>
			<div class="blog-section">
			<div class="blog-card box">
				<img class="photo" src="../Images/pocasi/1.jpg">
				<div class="post-title">
				<h6>7. srpna 2023</h6>
				<h3>Studium na Taiwanu</h3>
				</div>
				<p class="subtext">...aneb co to všechno obnáší</p>
				<p class="subtext">V rámci magisterského studia asijských studií se zaměřením na čínský jazyk a kulturu jsem se 24. srpna 2022 vydal na roční studijní pobyt na Taiwanu. Cílem mého pobytu byla Tunghai University v tchajwanském městě Taichungu. V rámci studijního pobytu jsem pravidelně docházel na kurzy čínštiny v univerzitním Centru čínského jazyka. Mimo jiné sloužil pobyt i ke sběru dat k mé diplomové práci na téma „Česko-taiwanské vztahy v době pandemie koronaviru Covid-19“. Cílem této zprávy je zhodnotit pobyt a pomoci ostatním zájemcům zorientovat se v tomto krásném malebném ostrově.</p>
				<p class="subtext">Ještě než však můžeme vyjet na studijní pobyt, je nutné vyřídit si víza na pražské pobočce Tchaj-pejské ekonomické a kulturní kanceláře (dále jen TECO). Studijní víza jsou dvojího druhu: na půl roku a na celý rok a obě jsou podmíněny zdravotní prohlídkou. Ta se skládá z rentgenu plic, vyšetření krve na syfilis a očkováním na spalničky a zarděnky. Poslední podmínkou je potvrzení o zakoupení letenky na Taiwan. Doporučuji si tedy před výjezdem řádně promyslet, zda chci vyjet jen na půl roku nebo na rok celý. Je to z jednoho prostého důvodu: přestože je možné víza prodloužit, zájemci o prodloužení víz musí vycestovat mimo Taiwan a víza znovu vyřídit na TECO. Výhodou ročních víz je obdržení tzv. Alien Residence Certificate (zkr. ARC), s níž se může student vrátit zpět do Taiwanu po celou dobu trvání víz. Tímto způsobem jsem se na týden podíval za mou kamarádkou do Hong Kongu.</p>
				<p class="subtext">Životní náklady na Taiwanu jsou nižší než v České republice. Nejlevnější způsob ubytování jsou školní koleje. Například na Tunghai University vyjde na půl roku v přepočtu na 7000 Kč. Cena ve vlastním apartmá je pak pochopitelně vyšší. Musím říci, že Taiwan je královstvím asijského kulinářství. Jelikož je historie ostrova lemovaná kolonizací ze strany Holandska, Španělska, Anglie či Japonska, jedná se skutečně o globalizovanou společnost a není tedy problém najít kuchyně z celého světa. Paradoxem dále je, že jídlo z pouličních stánků vyjde často levněji než vaření jídla a často je i chutnější. Univerzitní kampusy nabízejí několik restaurací a v okolí kampusu je i několik supermarketů, které operují 24 hodin denně. Pokud by se to zdálo jako málo, po celém Taiwanu jsou rozesety noční trhy, které nabízí především asijské delikatesy. Doprava je velmi spolehlivá: Autobusy jezdí na čas a skoro všude, vlaky jsou nejlevnější dopravní prostředek na dlouhé vzdálenosti, jízda rychlovlakem je nejen pohodlná, ale i velmi rychlá. Ekologičtější alternativou jsou veřejné kola UBike. Na všechny tyto prostředky lze nastoupit unifikovanou kartou Easy Card, s níž lze zaplatit i v každém obchodě. Cestování a placení tudíž nikdy nebylo pohodlnější.</p>
				<p class="subtext">Dalším bodem je financování a výdaje. V tomto případě jsem byl nominován na stipendium Tchajwanské vlády MOFA Taiwan – Europe Connectivity Scholarship. Jelikož však stipendium pokrylo výdaje pouze na jeden semestr, obrátil jsem se na Nadaci pro rozvoj vzdělávání. Nadace poskytla štědrý dar ve výši 35 000 Kč, který dokázal pokrýt většinu výdajů a za nějž jsem vděčný. Měsíční rozpočet okolo 10 000 Kč bohatě vystačí na tři jídla denně spolu s drobným občerstvením, cestování, volný čas, ale i jízdné do městské hromadné dopravy. Taiwanci, na rozdíl od Čechů, málokdy platí kartou. Je tedy dobré zvyknout si na nošení hotovosti. Na druhou stranu, platba mobilním telefonem přes platební bránu LINE Pay nabírá v poslední době na oblibě a je docela možné, že v budoucnu nebude třeba nosit hotovost s sebou.</p>
				<p class="subtext">Ve volném čase jsem se účastnil náslechů seminářů sinofonního filmu a mezinárodních vztahů vyučovaných v čínštině. Myslím si, že tímto způsobem – tj. přímým kontaktem s jazykem, ale i kulturou – je nejlepším způsobem, jak se zlepšit v jazykové kompetenci. Kromě toho jsem se přihlásil do kytarového klubu, diskuzního klubu, ale i klubu tchajwanského bojového umění Bajiquan. Jelikož jazyková bariéra často znemožňuje komunikaci mezi studenty, o to je tento zážitek vzácnější. Taiwan je však zemí, kde se člověk bez problému domluví anglicky, nemluvě o kurzech či studijních programech vyučovaných v angličtině. Každopádně, hlavním lákadlem bylo pro mne cestování. Vzhledem ke své poloviční rozloze v porovnání s Českou republikou se dá celý ostrov projet během jednoho týdne. Taiwan nabízí vše: ze všech stran omýván mořem, několika odlehlými ostrovy s diverzní faunou a florou, horami ve středu. Celý ostrov náleží v subtropickém pásmu, zatímco jih ostrova je v pásmu tropickém. Obecně asijská kultura je značně odlišná od kultury naší. Mám na mysli večerní karaoke, návštěva čajovny, chození po horách či masáže na zastávce metra jsou jen jedny z mála kulturních odlišností. </p>
				<p class="subtext">Tímto řečeno, největším problémem celého výjezdu je snad jen jazyková bariéra. Ta se však dá zlehka obejít pomocí online slovníku či překladatelů jako například Překladač Google. Subtropické klima Taiwanu může někomu zpočátku působit potíže, ale postupem času si člověk zvykne. I pokud by se vyskytl nějaký problém, dosud jsem nenašel přátelštější lidi než na Taiwanu. </p>
				<p class="subtext"></p>
			</div>
		</div>
		<footer class="box">
			<p class="footer-text">2022-2023 Ondřej Pavlík 潘碩彥.</p>
		</footer>
		</div>
	</body>
</html>